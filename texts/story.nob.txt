HVOR ER JAAKKO? 
Jaakko og Märet er i hagen. Det er fint vær i dag, det er veldig varmt. I går var det veldig kaldt. De kunne ikke leke ute da. Jaakko og Märet elsker å leke, de leker alltid sammen i hagen utenfor det store huset.
Jaakko er en liten gutt og han er seks år gammel. Den lille piken er hans søster, hun er fem år gammel. Jaakko har en liten hund, den er også i hagen nå. Hunden liker å leke med de to barna. Hunden er veldig glad nå.
Har Märet også en hund? Nei, Märet har ikke noen hund, hun har en katt. Katten er i huset, den sover.
Moren deres er inne i huset sammen med katten; hun ser gjennom vinduet og ser Jaakko og Märet leke. Jaakko løper fort til ett stort gammelt tre, han gjemmer seg for Märet. Vet du hvorfor? Märet sitter og har hendene sine foran øynene sine. Hun kan ikke se noe og hun teller. Hvorfor gjør hun det? Og hva gjør Jaakko nær treet?
Det er en lek. Når Märet er ferdig med å telle ser hun seg rundt. Hun leter etter Jaakko: hvor ble det av han? Så du ham?
Märet vet ikke hvor Jaakko er. Hun spør hunden: "Så du Jaakko?" Men hunden kan selvfølgelig ikke snakke. Så Märet får ikke noe svar på spørsmålet sitt. Ingen mennesker får svar når de snakker til hunder!
Märet ser på moren sin bak vinduet, moren hennes ler. mary tror at hun så hvor Jaakko gikk: "Fortell meg hvor han er!", sier hun til moren sin. "Nei, Märet, det kan jeg ikke fortelle deg!" svarer hun. Selv om hun antagelig vet hvor han er, vil hun ikke fortelle.
Märet går sakte gjennom hagen. Hun forsøker fremdeles å finne Jaakko. Hun titter undre bordet og under stolene, men Jaakko er ikke der. Hun leter overalt men hun kan ikke finne Jaakko.
Så hører hun en lyd, den kommer fra bak det store gamle treet. Kan det være Jaakko? Der er lyden igjen! Hun lytter nøye. Det er ikke en fugl eller ett annet dyr. Hun kan høre det godt nå. Det må være Jaakko!
Der ser hun en liten hånd også og når hun går nærmere ser hun hodet hans også. Hun ler og sier: "Jeg fant deg!" De er begge lykkelige og går til huset, det er på tide å spise noe og drikke litt vann!
