1	HVOR ER TOBIAS?
2	Tobias og Merethe er i hagen. Det er fint vær i dag, det er veldig varmt. I går var det veldig kaldt. De kunne ikke leke ute da. Tobias og Merethe elsker å leke, de leker alltid sammen i hagen utenfor det store huset.  
3	Tobias er en liten gutt og han er seks år gammel. Den lille piken er hans søster, hun er fem år gammel. Tobias har en liten hund, den er også i hagen nå. Hunden liker å leke med de to barna. Hunden er veldig glad nå.  
4	Har Merethe også en hund? Nei, Merethe har ikke noen hund, hun har en katt. Katten er i huset, den sover.  
5	Mora deres er inne i huset sammen med katten; hun ser gjennom vinduet og ser Tobias og Merethe leke. Tobias løper fort til ett stort gammelt tre, han gjemmer seg for Merethe. Vet du hvorfor? Merethe sitter og har hendene sine foran øynene sine. Hun kan ikke se noe og hun teller. Hvorfor gjør hun det? Og hva gjør Tobias nær treet?  
6	Det er en lek. Når Merethe er ferdig med å telle ser hun seg rundt. Hun leter etter Tobias: hvor ble det av han? Så du ham?  
7	Merethe vet ikke hvor Tobias er. Hun spør hunden: "Så du Tobias?" Men hunden kan selvfølgelig ikke snakke. Så Merethe får ikke noe svar på spørsmålet sitt. Ingen mennesker får svar når de snakker til hunder!    
8	Merethe ser på moren sin bak vinduet, moren hennes ler. Mary tror at hun så hvor Tobias gikk: "Fortell meg hvor han er!", sier hun til moren sin. "Nei, Merethe, det kan jeg ikke fortelle deg!" svarer hun. Selv om hun antagelig vet hvor han er, vil hun ikke fortelle.  
9	Merethe går sakte gjennom hagen. Hun forsøker fremdeles å finne Tobias. Hun titter undre bordet og under stolene, men Tobias er ikke der. Hun leter overalt men hun kan ikke finne Tobias.  
10	Så hører hun en lyd, den kommer fra bak det store gamle treet. Kan det være Tobias? Der er lyden igjen! Hun lytter nøye. Det er ikke en fugl eller ett annet dyr. Hun kan høre det godt nå. Det må være Tobias!    
11	Der ser hun en liten hånd også og når hun går nærmere ser hun hodet hans også. Hun ler og sier: "Jeg fant deg!" De er begge lykkelige og går til huset, det er på tide å spise noe og drikke litt vann!
